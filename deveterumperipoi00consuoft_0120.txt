108

 

Aphthonium scripsisse suspicor: „mixta autem quae partim
sunt κατὰ στίχον partim <systematica. Carmina autem κατὰ
στίχον partim sunt ἄμικτα partim μικτὰ κατὰ στίχον velut>
ex trimetro et tetrametro mixta, quamquam non uno versu
semper sensus¹) expleatur ut <et> in elegia vel ψυῶν*
h. e. etiam ex trimetro et tetrametro mixta et elegiae et
epodi carminibus κατὰ στίχον adnumerantur, quamquam cnm
hoc genere pugnare videtur, quod non ex uno versu con·
tinentur. Hensius p. 57, 9 vocabulo „epodoe“ deleto verba
„quae similiter κατὰ δίστιχον fiunt“ post „epodis“ p. 57, 6
collocanda esse dubitanter coniecit. Sed quoniam verba
illa ita ut scripta sunt quamvis aegre possunt tamen in·
tellegi, satius videtur in codicum lectione acquiescere, cum
certa emendatio proferri nequeat. Nullos movet scrupulos
carminum ἀμεταβόλων et μεταβολικῶν descriptio (p. 57, 10-15),
sed idoneo sensu prorsus carent verba (p. 57, 15 sqq.):
„haec etiam in carminibus . . . προῳδικά et ἐπῳδικά voca·
verunt.“ Nescio an Aphthonius ita fere scripserit: „haec
etiam in carminibus quae mutuo adnexa ita ex se pendent,
ut alterum sine altero audiri non possit; (quae) προῳδικοὶ
et ἐπῳδικά vocaverunt .. . ut fit in hexametro: προῳδιαόν
ipsum epos etc.“; qua coniectura probata haec sententia
efficeretur: ,,μεταβολικοί sunt metra tragica et comica. Nam
non solum⁴ apud reliquos poetas tragicos comicosque, sed
etiam apud Menandrum ab aliis metris ad alia genera transi-
tus fit. Sed hoc usu venit etiam in carminibus proodicis
atque epodicis“. Ne eis quidem quas proposui mutationibus
hanc de poematum speciebus enarrationem omni offensione
liberari non me fugit, verum non solum Victorinum, sed
etiam Aphthonium saepe inepte auctorum quos exscripsit
et verba et sententias pervertisse constat.

Itaque quoniam quae Aphthonius scripsisse videatur
quantum fieri potuit reconcinnavi, inquirendum est a quibus
auctoribus Aphthonius hanc περὶ ποιήματος doctrinam peti-
verit. Atque cum de Caesio aut Terentiano cogitari nequeat,

 

¹) versus codd„ sensus Keil (cf. Vict. p. 58, 17. 161, 25. 163, 14 ΒΨ),
metrum Caesar.

