88 ι .

genera in eo fuisse enarrata, quaecunque Hephaestio novit,
aut eorum, quae utrique fuerint communia, eundem misoe
ordinem. Neque vereor, ne quis censeat excerptoris incuria
mirum in modum ea ipsa genera omissa aut recte trans·
posita esse, quae postea vel addita vel perperam collocata
esse re ipsa ostenditur. Immo quandoquidem eorum gonc-
rum, quae maxime offensioni sunt apud Hephaestionem, Δ
originem facile expedimus ex Aristide, huius explicationem
pro vetustiore habebimus. Cui sententiae aliquid fortasse
adminiculi vel eo paratur, quod praeter locutionem κατὰ
στίχον satis tritam certa artis vocabula singulis generibus
non induntur nisi carminibus κατὰ σχέσιν et absolutis.
Quaerat aliquis num haec eis conveniant, quae de
Aristidis aetate fontibusque aliunde comperta habemus. At
primum quidem quoniam artis metricae explicationem, quae
apud Aristidem scripta est, non ab ipso esse excogitatam
inter omnes convenit, nostra non maltum interest utrum
Aristides saeculo p. Chr. n. primo exeunte vel altero in-
eunte an saeculo tertio vel quarto fuerit. ¹) Deinde de
auctoribus ab illo exscriptis quae tandem explorata sunt?
Nihil proficimur eis quae de harmonicae et rhythmicae apud
Aristidem artis fontibus docuerunt SusemihL Deiters‚ West-
phal, Caesar. In metrica arte redeunt universa disciplinae
Hephaestioneae fundamenta; sunt tamen permultae res eae-
que haud leveS, quae et ab Hephaestionea et quantum videre
licet ab Heliodorea recedant.²) Nam licet Aristides p. 30,

¹) Quae Caesar (Rhythmik p. 2 sqq.; indic. lect. Marburssens. hib.
1862163. 1882s83 et aest. 1884) de Aristidis aetate disseruit, nemodum
refutavit. Etiamsi reliqua argumenta ab eo allata non admodum gravia
esse concesserim, summi tamen momenti est. quod et Eusebii nomen et
Florentii (Arist. p. 1, 5) saeculo demum tertio vel potius quarto in con·
suetudinem venerunt. Florentii nomen auctore de Vit (Onomast. tot.
lat.) primum legitur in cod. lustin. II 38, 1 in rescripto quodam a. 198
p. Chr. n. dato, sed propter codicum discrepantias utrum Florentius an

Florentinus fuerit non liquet; cf. etiam de Rossi La Roma Sotteranea
ιιι p. 42.

²} cf. Caesar Rhythm. p. 33, Westphal Metrik 1² p. 229-231. G. Schultz
Ι. c. p. 22 sq.

