14-

ad pag. 30, 3), in M, quo in codice scholia continua scrip-
tura exarata singulis capitibus subiunguntur, ut primum
scholion recte continuatur antecedenti metri iambici cx·
plicationi‚ sed, ut in scholiis fit, minoribus litteris scripta.
Altera certe codicis Μ manus codice aliquo classis Y usa
addidit verbum κείμενον. Dubitationi igitur exemptum est,
quin enarratio illa in classi Y in enchiridii contextum fluxerit
ex codice aliquo classis B.

Quae cum ita sint, commentarios ad unius codicis A
fidem recensendos putavi. Huius igitur discrepantiam ad·-
scripsi integram levissimis tantum accentuum mendis tacite
correctis. Ex B eas tantum lectiones discrepantes adscripsi,
quae memoratu dignae videbantur. Nota dett. significavi co-
dices interpolatos h. e. excepto A reliquos sive omnes sive
plerosque, cum quid singulis locis in singulis codicibus
scriptum sit nec scire intersit nec, quae est Gaisfordii fides,
dici possit. In particula illa p. XVI 7 —- XIX 1, quae inA
folio deperdito deest, Gaisfordii apparatu critico usus sum.

In scholiis recensendis integras adscripsi codicum G
et M lectiones, quas ab ipso excussas liberalissime mihi
suppeditavit StudemunduS. Editionis Turnebianae lectiones,
cum duobus classis B exemplis uti mihi liceret Turnebusq'ue
in scholiis etiam insolentius quam in contextu fecit verba

tradita mutaverit, pari loco atque nostratium coniecturas
habui

Neutrum commentarium abipso Hephaestione esse con-
scriptum, verum utrique subesse libellum quendam He-
phaestionem, sed a grammaticis quibusdam non leviter
corruptum infra demonstrabo. In ipsa editione id egi, ut
grammaticorum illorum, qui commentarios condiderunt,
verba reconcinnarem. In commentario posteriore quae a
grammatico profecta esse suspicor typis minoribus exaranda
curavi. Obiter moneo me singulos locOS‚ quibus aliter
distinxi atque adhuc soliti sunt, in apparatu critico, ne
molestus essem, non enumerasse; quae mutaverim, ei quorum
interest facile dispicient.

