56

 

reconciliari cum usu in Aristarchea Alcaei editione ob-
servato vidimus At Hephaestio ipse, cum et consuetudinem
quandam asterisci usurpandi dicat et unicam Alcaei edi-
tionem significet verbis ἐπὶ δὲ τῶν Ἀλκαίου ἰδίως κτλ, di-
versam fuisse notandi rationem et apud diversos lyrici ge-
neris poetas et a diversis interpretibus initam auctor est.
Quae cum ita sint, veri fit simillimum verba p. XXlX 3-11
primitus ad unum pertinuisse poetam, apud quem et mono-
stropha et epodica deprehendebantur. Hephaestio demum
praecepta illa de omnibus omnium poetarum carminibus
valere voluit, cum id ageret, ut simplicem et unum notandi
usum in omnibus poetis pariter ab omnibus interpretibus
observandum statueret. Facile suspicionem moveris de
Dracone Stratonicensi, sed res est ea in qua sat sit iudi-³
cium cohibere.

In carmine Alcmanio ex quattuordecim strophis con-
stante diplen in ipsa rhythmi permutatione positam misse
parum recte dixit Westphalius (Allgem. Metr. 8]>.193). Immo
prioribus septem strophis subiunctae erant singulae para·
graphi, posterioribus singulae diplae, id quod iam perspexit
Bergk PLG 111⁴ p. 26—28.

In fabularum notatione quae de coronidis usu bene ex-
posuit Hensius l. c. p. 38 sqq. non est quod repetam. Para-
graphi duplex describitur notio. Primum adhibetur ad per-
sonarum alternatim fabulantium sermones distinguendos et in
iambico genere et in chorico.¹) Eadem discernit stropham et
antistropham, vel si carmen plus duas strophas similes am-
plectitur, quod quamvis a tragicis alienum‚2) in Aristophane
non raro usu venit, singulas illas strophas pares. Oritur
difficultas, ubicumque intra strophas ipsas fabulantium alter-
natio accidit. Si quidem paragraphus iam singulis stro-
pharum particulis fabulantium alternatione effectis (h. e.
κώλοιςδ) addita est, eadem non sufficit ad strophae finem

 

¹) Ante μεταξύ τῆς τε στροφῆς addendum esse ἧ intellegitur potissi-
mum ex coronidis expositione prorsus pariter conformata.
²) sed cf. Eur. Cycl. p. 495-518.

³) Mirifice erravit Osannus, cum de singulis stropharum versibus
cogitaret.

