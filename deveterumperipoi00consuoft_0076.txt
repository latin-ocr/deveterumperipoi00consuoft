64

 

duabus partibus deminuta similem in modum unum corpus
constituere videretur atque carmen aliquod monostrophicum,
parum scite singulas eius partes ad carminum monostrophi·
corum similitudinem singulis paragraphis distinxit, nisi quod,
ubi τὸ ἀντίστροφον τοῦ μέλους et τὸ ἀπεπίρρημα adessent, post
epirrhema et antepirrhema notis indicandum putavit haec
κατὰ διὲχειαν responsionem habere.

Simplicior erat Heliodori notatio quam Hephaestionis in
carminibus κατὰ διέχειαν ἀνταποδιδομένοις. Heliodorus enim
hunc respondendi modum eo tantum notasse videtur, ut
posteriori huiusmodi carminis parti ineunti gemellas diplas
sc. ἔξω νενευκυίας appingeret, cum in priore parte exeunte
sola diple sc. ἔξω νενευκυίᾳ ut ἐτερομετρίας signo uteretur.¹)
Contra Hephaestio priori parti exeunti praeterea diplen nom
νενευκυϊαν addidit, ut significaret secutura esse quae respon-
deant. Similiter posterioris partis non initium propriis
notis instruxit, sed in fine diplae ἔξω νενευκυίᾳ alteram ἔξω
νενευκυῖαν adiecit, ut ipsius verbis utar, διὰ τούτων δηλούν-
των ήμῶν ὅτι ἀνταποδέδοται.

Ergo, id quod vel per se consentaneum est, universum
notarum usum eundem fuisse apud Hephaestionem atque
apud Heliodorum et perpauca tantum ab Hephaestione no-
vata esse cognovimus. Quod si recte disputatum est, iam
corruit praecipuum argumentum, quo Hensius (p. 167)
adductus est, ut Heliodorum primo p. Chr. n. saeculo
medio h. e. eidem aetati, quae Caesium Bassum tulit, tri-
bueret.²)

 

¹) cf. schol. Pac. 473. In schol. Eq. 624 pro διπλοῖ reete iam Duebnerus
scripsit διπλῆ; idem scribendum est in schol. Pac. 956 pro δύο διπλαῖ.

¹) Etiamsi inter Heliodoream Hephaestioneamque notarum metri-
cat-um doctrinas re vera eae quas Hensius esse affirmavit discrepantiae
interessent, id quod Hensius de Heliodori aetate statuit, minime inde
efficeretur. Neque ex reliquis quas attulit rationibus hoc colligere licet.
Contra ea argumenta, quibus Keilius (Quaestiones grammat.. Lips. 1860.
p. 12 sqq.) et Westphalius (Metrik 1² p. 223) adducti sunt, ut Heliodorum
Hephaestione non multo antiquiorem fuisse censerent, neque Lipsius
(Annal. phil. 81 p. 609 sqq.) neque Hensius redarguerunt et mihi quidem
simultas, quae inter Heliodorum atque Hephaestionem intercessit, ex

