98

——-...--—.‚.

στρεφόντων) δι’ μὲν διμερῆ, ἃ δὶ τριμερῆ, ὡς τὰ καὶ τήν ἆπφδὸν
προσλαμβάνοντα, de quibus disserui p. 85 sqq. Ceterum in·
spicias velim Fr. Leo l. c. p. 298 sq.

Haec sunt quae nunc apud Caesium leguntur, sed olim
omnia ea lecta fuisse, quae apud Victorinum p. 56, 22—60, 25
tradita sunt, affirmavit Hensius de luba p. 55. Quod quo
argumento probaverit frustra circumspexi. Contra singula-
rem si carminum generibus describendis locum dedicasset,
Caesius non pauca illa quae exscripsi ἐν παρόδῳ adnotasset,
verum ea quoque ad peculiare illud caput relegasset. Deinde
Terentianus, qui in argumento certe totus a Caesio pendet,
neque ubi a pedibus ad metra transitum fecit (v. 1578),
neque ubi a generali metrorum explanatione ad Horatiana
transgressus est (v. 2914), de poematum generibus disseruit.
Neque igitur in extremo libri capite nunc vel scriptoris vel
librarii culpa mutilo, quo de metris Horatianis antea non-
dum explicatis res erat, accuratam poematum divisionem
extitisse veri simile est, praesertim cum libri dispositionem
in vv. 1596—1605 ipse adumbret.

Arripuit Caesii enarrationem modo exscriptam Aph-
thonius in metrorum Horatianorum descriptione p. 162,
1-—3 et 167, 18 sq. neque non ea usus est Fortunatianus
in capite de metris Horatii ineunte (GL VI p. 294, 24 sqq.
= p. 17, 7 sqq. eius Fortunatiani editionis, quae a Keilio Halis
a. 1885 publici iuris facta est ¹):

„Haec autem Horatii carmina . . . monostropha Graeci
appellaverunt, quod prima strophe . . . ceteras sequentes
similes habeat, nec in aliqua parte interveniente epodo
cola mutentur.“

Verum Fortunatianus solo Caesio non contentus, cum
etiam de carminibus quae „non —- monostropha“ essent dis-
serere vellet, alium praeterea auctorem arcessivit. Verba
„colon quid sit iam diximus, a quo <dicola sive> tricola
sive tetracola dicuntur haec carmina“ (p. 17 , 10—11) de
suo addidit. Verbis „in cantionibus autem lyricis legitime
scriptis“ novus fons clarissime indicatur, quem ut cum

 

’ξι Hac in posterum utar.

