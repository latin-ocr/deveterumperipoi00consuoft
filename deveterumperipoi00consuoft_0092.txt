80

 

Carmina κατὰ περικοπὴν ἀνομοιομερῆ ideo notanda sunt,
quod doctrinam excultam esse non neglecta antiqua co-
moedia Attica docent.

Maxime mira suut ἀντιθετικοὶ. Gravissime enim offen·
dimur, cum inter media systemata et systematicorum spe·
cies sermo incidit de singulis colis eorumque responsione.
Neque exemplum non memorabile est. Nam, licet Hephaestio
ne in enchiridio quidem a carminibus illis figuratis exempla
repetere dubitaverit,¹) hoc quivis videt non statuta esse
ἀντιθετικοί propter unum illud carmen - σπανιώτατον esse
hoc genus ipse Hephaestio profitetur neque cetera techno—
paegniorum genera usquam in carminum generibus enume-
randis in censum veniunt -, sed exemplum arcessitum esse
a Simmia, ut certum quoddam σχέσεως genus antea fictum
exemplo aliquo illustraretur.

De carminum ἀπολελυμένων et ἐξ ὁμοίων speciebus quod
Westphalii explicationibus addam vix habeo. Digeruntur
secundum illam rationem, utrum poema contineat minus
una stropha (ἄστροφα) an unam stropham (ἄτμητοι, οἷπεριό-
ριστα) an complures (ἀνομοιόστροφα, κατὰ περιορισμοὺς ἀνίσους).
Qualitate neque horum neque illorum species inter se dif-
ferunt. In utrisque id cavendum est, ne strophae sint pares,
quod si usu venit, carmina fiunt κατὰ σχέσιν.

Sed quid multa? Hephaestio cum p. 57, 10-13 ultimo

enchiridii capiti haec praemitteret: πολυσχημάτιστα δὲ καλεῖ· ⁶

ται ὅσα κατ’ ἐπιλογισμὸν μὲν οὐδένα πλῆθος ἐπιδέχεται σχημά-
των, κατὰ προαίρεσιν δὲ ἄλλως τῶν χρησαμένων ποιητῶν, in re
metrica longe plurimum valere rationem deductivam, ut
nostratium sermone utar, ipse diserte professus est. Atque
re vera hanc in toto enchiridio principalem ac fere singu-
larem esse quivis semel admonitus intellegit. Neque medio-
criter eandem viguisse indoctrina περὶ ποιήματος condenda
concedet, qui perpenderit quae dixi de elegeis, de poematis
aut κατὰ σχέσιν aut ἀπολελυμένας, de epodicorum speciebus,
de antitheticis, de specierum τῶν ἀπολελυμένων et τοῖν ἐξ ὁμοίιον
aequalitate, de mesodis p. XXVI 12 sq. excitatis. Eodem

 

1) cf. p. 32, 5. 8.

