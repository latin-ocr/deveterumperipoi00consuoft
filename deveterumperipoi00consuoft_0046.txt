34

 

Verum ne longus sim, iam satis puto apparuisse tantam
per totum commentarium et in argumenti dispositione et in
dicendi genere conspici aequalitatem, quanta haudquaquam
eo oriri potest, quod duorum hominum libelli a tertio quo-
dam ipsis auctorum verbis accuratissime servatis in unum
corpus conglutinantur. Hoc saltem quivis concedat necesse
est, si re vera complures auctores in commentario illo ex-
scripti sunt, tertium illum hominem eorum verba non obiter
consuisse, sed proprio iudicio usum adeo confudisse atque
immutasse, ut novum quendam libellum effecerit.

At, inquis, cur tandem Hensius commentarium, euius
capitula tam firmis inter se copulentur vinculis, in diver-
sorum auctorum fragmenta dissolvendum esse censuit? Illud
solum attulit, quod partes specierum quarundam τῶν συσπ]-
ματικῶν in epodicorum et τῶν κατὰ περικοπὴν ἀνομοιομιρῶν
descriptionibus vocarentur non συστήματα, sed περίοδοι. At
primum quidem epodicorum enarrationi vocabulum περίοδος
festinantius inseruit. Nonne eodem iure p. VI 3 ad οιῑ μὲν
ἑκατέρωθεν suppleri potest vox στροφαίῖ Immo commen-
datur hoc vocabulum eo, quod etiam ad ἡ ἐπῳδός non
supplendum est vox περίοδος, sed στροφῆς cf. Crusium in
comment. philol. Ribbeckio oblatis (Lips. 1888) p. 20. Favet
etiam meae magis coniecturae monostrophicorum explanatio.
Nam monostrophica -cum appellentur, non quae ὑπὸ στρο-
φῆς,1) sed quae ὑπὸ μιᾶς στροφῆς καταμετροῦνται, diserte
opponuntur carminibus epodicis, quae quodammodo mtu-
μετροῦνται ὑπὸ πλειόνων στροφῶν εἰς ἓν σῶμα παραληφθεισῶνς
cf. III 5 ὑπὸ τοῦ αὐτοῦ μέτρου et 111 12 ὑπὸ πλειόνων μέτρων
εἰς ἓν σῶμα παραληφθέντων. In altero commentario p. XXIX 5
carmina epodica plane dicuntur ᾄσματα κατὰ περικοπῆν.

Restat igitur unus locus neque is admodum offensioni
est. Etenim non hahemus una artis locutiones κατὰ σύστημα
et κατὰ περίοδον, sed illud solum premit Hense, quod περι-
κοπῶν partes vocantur περίοδοι, cum carmina κατὰ περικοπὴν
ἀνομοιομερῆ speciem efficiant carminum κατὰ σχέσιν, quae

¹) cf. p. 111 7. 14. 16; IV 6. Fortasse ad vocabulum μιᾶς adden-
dum etiam nomen μονοστροφικοί aliquid valuit.

