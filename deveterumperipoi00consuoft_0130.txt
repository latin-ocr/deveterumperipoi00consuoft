„- 118
praesertim placita illa Ptolemaei in plurimis explicationibus
adnectantur huiusmodi locutionibus velut ὠνομάσθησαν δδ οὕτω
κτλ. (rhet. gr. V 510 adn.). Carminum κατὰ περικοπὴν divisiones
p. 59, 8-23 bonam eruditionem redolent et notatu dignissi-
mum est illa quae apud Hephaestionem frustra quaesivimus
carminum genera AA BB . . . et AA BB C, apud Victorinum
diserte commemorari eorumque alterum, si modo recte lacunam
p. 59, 18 supplevi, etiam certo artis nomine affici. mma&
ἄτακτα a metricis latinis non commemorantur. Neque enim
ad eos pertinebant talia epigrammata quale Simonideum
illud ab Hephaestione p. V 1. XIII 1 excitatum. Margitae
testimonio Fortunatianus p. 8, 16 sqq. comprobare voluit
iambicum senarium iam Homero in usu fuisse, sed de
singulari huius carminis compositione ne verbum quidem
emisit. Reliqui metricorum latinorum loci, quibus de Mar-
gita agitur (GL VI 68, 14. 79, 12. 133, 31. 633, 28 sqq.),
omnes ad Thacomestum redire videntur. Assecla erat Thaco-
mestus eius doctrinae, qua omnium metrorum origo duce-
batur ab heroico hexametro et iambico senario primitus ne
ipsis quidem inter se diversis.¹) Itaque „tamquam pares
numero“ (p. 68, 15) versus illos ab Homero in Margita
mixtos fuisse docet et Homerum ipsum iure totius metricae
disciplinae fontem atque originem dici2). Neque carmina ἐξ
ὁμοίων metricis latinis nota sunt, sed aliam in huiusmodi
carminibus explicandis normam secuti sunt. In Varroniana
enim disciplina, cum primitus pedes esse tantummodo bina-
rum et ternarum syllabarum censerent, ionicos versus ‘non
metra esse dixerunt, sed numeros continuos, qui per syn-
aphiam cederent; cf. Ter. Maur. v· 1512 sqq. 2056 sqq„
Vict. p. 91, 8 sqq. De anapaesticis Terentianus v. 1517
haec docet: „anapaestica fiunt itidem per συνάφειαν;“ cf.
Thacom. apud Victor. p. 93, 4. 21. 129, 23 sqq. 131, 4 sqq„
Schultz p. 28-30, Christ Metrik² p. 89. 101. 131, Rossbach
spec. Metrik³ p. 323 sqq. Itaque in Varroniana certe doctrina

 

¹) cf. quae dixi p. 90.

²) Haud scio an ab Margitae carmine, quod Homericum putaverunt,
tota metrorum derivatorum disciplina profecta sit.

