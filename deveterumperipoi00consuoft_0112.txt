100

 

Denique differentia modo depicta significatur atque sta-
bilitur verbis insequentibus quamvis mutilatis „solet enim
abundantior et plenior cantio habere“ sc. complures perio·
dos.¹) Hanc enim enuntiati illius sententiam fixisse pro-
babile est. Keilium p. 17, 21 pro „antistrophen“, quod est
in codice Neapolitano, recte scripsisse „ante stropben“ non
negaverim, sed sententiam quam Keilius effecit lacunae signo,
quod in priore editione post „habere“ posuerat, deleto non
modo Fortunatiani auctori, verum ne Fortunatiano quidem
vindicaverim. Fortunatianus postquam pauca, quorum pars
lacuna hausta esse videtur, de carminibus proodicis atque
mesodicis et de responsione intra ipsam triadem conspicua
monuit, eum qui plura de triade quaereret ad magistros
Graecos relegavit, cum ipsi Horatii interpreti triadum exempla
deessent. Hanc de triade explicationem p. 17, 11-—24 unde
hauserit Atilius apparebit demum, ubi Victorini libros per-
censuerimus,

Victorini enarratio p. 56, 15—60, 25 et scriptoris et
librariorum incuria tam foede depravata est, ut non raro
quid Victorinus, quid Aphthonius, quid Aphthonii auctor
scripserit certo definiri nequeat. Accuratius autem quamad-
huc sactum est quae singulis debeantur discerni posse mihi
persuasi. Atque etiamsi quae proponam non ab omni 'parte
certa sint, fortasse alicui ad rectam viam inveniendam usui
erunt. Initium capio ab ea parte, cui idem fons subest
atque Fortunatiano p. 17, 11-24 h. e. a p. 58, 5 sqq. Etenim
ad verbum usque duae illae enarrationes concinunt, cuius·
modi consensum, ubicunque inter Victorinum et Fortuna-
tianum deprehenditur, sic solent homines docti expedire,⁰
ut utrumque eodem fonte usum esse statuant: quam ratio-
nem hic quoque valere cum ex aliis rebus tum ex Victorini
in initio additamentis et ex differentia in epodi et periodi
explanatione (p. 58, 13 sqq.) conspicua apparet. Fortuna-
tiani enarrationem, si recesseris a paucis librariorum errori-

¹ j Qui differentiam illam ex verbis traditis eruendam esse negaverit,
scribat necesse est „haec igitur cantio lyrica, quae tres has partes habet.
periodos appellatur; eadem trias. quia ex tribus [his] constern

