52

 

μικτοίς συστηματικοτς, sic eo de quo agitur loco scriptor se
suam ipsius opinionem referre diserte profitetur.

Haec sunt gravissima quae ab excerptore mutata vel
addita esse censeo. In commentarii editione ea tantum verba
atque enuntiata litteris minorihus exaranda curavi, qnae
ipsam sententiam pervertens addidit. Minutias quas in ge·
nere dicendi mutavit in ipsa editione typis exprimere non
ex re videbatur.

Pro unico fonte usus esse videtur excerptor libello illo
Hephaestionem, quem Choeroboscus commemorat. Ipsa He·
phaestionis verba in universum non secus in suum usum
deflexit atque Choeroboscus‚ qui etiam in lemmatis ut ita di·
cam quae ex enchiridio desumpsit auctoris verba immutare
non haesitavit. Quale fuerit excerptoris ingenium ex eis
quae mutavit optime apparet. Quoniam codicum nostrorum
archetypus litteris maiusculis exaratus erat, certum est ex-
cerptorem non esse recentiorem nono vel decimo saeculo.
Accuratiora proferre non licet, quamvis eum Choerobosco
aetate supparem fuisse facile conieceris.

g 5.
De notarum metricarmn doctrina.

De ultimo commentarii Π capite, quod notis metricis
tributum est, dedita opera disseruit solus Osannus in com·
mentariis Anecdoto Romano adnexis (Anecd. Rom. ed.
F. Osann, Gissae 1851, p. 57 —65)‚ nonnulla attulit
Thiemannus in Heliodori colometriae Aristophaneae reli—
quiis (Halis 1869) p. 95 sqq„ plura Hensius l. c. p. 35-71‚
cum Heliodoream de notis doctrinam explicarent, alia passim
suppeditaverunt Westphalius‚ Christius alii. Restant vero
quae aut parum accurate aut parum recte illustrata sint.

Lyrica carmina duplicem in modum distincta esse pos-
sunt. Aut monostropha sunt, cum inde ab initio usque ad
finem pares strophae sese subsequantur, aut κατὰ περικοπήν,
cum singulae strophae atque antistrophae singulis excipiantur
epodiS. Utriusque carminum generis peculiaris est notatio.
In monostrophis singulis strophis subiciuntur singulae para-

