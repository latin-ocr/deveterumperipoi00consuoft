4

 

Η cod. H = Harleianus 5618 musei Britannici3 cf.Hoerschel-
mann MRh p. 278.

Ν cod. N = Nort'olciensis bibl. reg. soc. Londin.

Fl ΓΙ. = editio princeps quae Florentiae a. 1526 per
heredes Philippi Juntae publici iuris facta est.

Quaeritur quae inter has classes singulosque codices
ratio intercedat; quam quaestionem omni ex parte nondum
possum absolvere. Unius enim codicis A aoeurata collatione
uti mibi licet, quippe cuius codicis lectiones ab ipso excussas
Studemundus benignissime mecum communicaverit. Ceterum
si recesseris ab editione Turnebiana, quam Berolino hanc
in urbem missam inspexi, in ipsius enchiridii verbis solo
Gaisfordii apparatu nitor. Ac primum quidem pro fun-
damento recensionis sumpsit Gaisfordius classem Y, quam
omnium esse deterrimam et Westphalius et Hoerschelmannus
perspexerunt et ex eis quae infra allaturus sum etiam dilu-
cidius apparebit. Tum collationes, quae illi praesto erant,
non fuisse ea qua opus est diligentia descriptas et quivis
facile intellegit et ex parte Hoerschelmannus ipsis codicibus
inspectis affirmavit. Neque usus est Gaisfordius iis codi'-
cibus via ac ratione per totum enchiridium, sed passim hunc
illurn ita usurpavit, ut multis locis de nonnullorum codicum
memoria prorsus incerti derelinquamur nihilque unquam de
aliquo codice inde colligere liceat, quod Gaisfordius illius
discrepantiam nullam adnotavit. Haec cum sit editionis
Gaisfordianae condicio cumque spes sit fore ut Hoerschel-
mannus propediem accurate et plene nos de omnibus en-
chiridii codicibus edoceat, ea tantum de codicibus monet),
quae necessaria sunt ad illas rationes defendendas, quas'
infra in commentariis edendis secutus sum.

Codices ad unum omnes originem duxerunt ex arche-
typo quodam hodie deperdito, qui ipse non solum iam multis
locis verba gravissime corrupta praebebat, verum et lacunis
laborabat et Byzantinorum additamentis inquinatus erat, id
quod grammaticorum vel metricorum libri, dum frequenti ,
usu in scholis inferioris aetatis tractantur, tantum non
omnes passi sunt. Velut lacuna hiat et pag. V 17 de quo
loco infra pluribus disputabitur, et p. 20, 2 G. (11, 2 W.),

